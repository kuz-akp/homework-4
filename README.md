1. Створення локального Репозиторію:

Ініціалізуйте новий Git репозиторій у папці вашого проекту з попереднього домашнього завдання. Використайте команду git init для створення нового репозиторію.

2. Робота з комітами:

У вашому новому репозиторії повинно бути зроблено мінімум 5 комітів. Коміти можуть включати нові файли, зміни в існуючих файлах або виправлення помилок. Використовуйте команди git add та git commit для цього.

3. Створення віддаленого репозиторію на GitHub:

Створіть віддалений репозиторій на GitHub для вашого проекту. Налаштуйте цей репозиторій на GitHub як віддалений репозиторій для вашого локального репозиторію, використовуючи команду git remote add origin [URL репозиторію].

4. Відправлення змін на GitHub:

Запуште ваш локальний репозиторій на GitHub за допомогою команди git push -u origin master.

5. Активація GitHub Pages:

Активуйте GitHub Pages у налаштуваннях вашого репозиторію на GitHub для створення веб-сторінки вашого проекту.

6. Перевірка роботи GitHub Pages:

Перевірте, що сторінка вашого проекту працює коректно, перейшовши за посиланням, яке надає GitHub Pages.

7. Надсилання відповіді на домашнє завдання:

У відповіді на це завдання надішліть два посилання: посилання на ваш репозиторій на GitHub та посилання на робочу сторінку вашого проекту на GitHub Pages.

Додаткові завдання:

Опис репозиторію:

Додайте у ваш репозиторій файл README.md, використовуючи спеціальну Markdown розмітку для форматування. У цьому файлі має бути зроблений опис вашого проекту, включаючи інформацію про те, що робить ваш проект, його функціональні можливості та особливості.

Відстеження проблем:

Використайте функцію Issues на GitHub для відстеження задач, помилок або ідей для покращення проекту.

Ці завдання дадуть вам більш глибоке розуміння роботи з Git та GitHub, а також досвід управління версіями та публікації проектів онлайн.


